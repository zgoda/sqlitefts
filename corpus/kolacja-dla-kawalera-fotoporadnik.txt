Na przykład słomianego, ale może być każdy inny. Przypuśćmy że odjechała ci żona. Impreza, te sprawy, pizza na telefon, chińczyk, kebab... Ale jednakowoż trzeba czasem coś zjeść normalnego, co nie szczekało dziś rano ani nie leżało przez ostatni tydzień na podłodze. I stąd ten poradnik.

Wracając z pracy do domu wejdź do sklepu i kup 6 surowych cienkich kiełbasek.Takich jak te, nie kombinuj.

6. Nie 5, nie 4, nie 7. 6. To jest przepis na kolację z 6 kiełbasek, więc z każdej innej ilości może wyjść niedobre. Ale z 6 jest świetne i tyle właśnie należy kupić. Nie daj sobie również wmówić, że "wystarczy 4 żeby się najeść". Chyba jakiemuś Bieberowi, albo innemu pokurczowi, co waży 30 kilo.
Jak już masz te kiełbaski w domu, to nie otwieraj jeszcze piwa! Chwila, najpierw kiełbaski. Wyjmij patelnię grillową (to ta z żeberkami, najczęściej prostokątna), weź trochę oleju rzepakowego na ręcznik papierowy i przetrzyj ją na zimno. Odpal największy palnik, postaw na nim patelnię i czekaj. Nie otwieraj jeszcze piwa.
Jak patelnia będzie gorąca (poznasz to np. po tym, że się sparzysz jak jej dotkniesz), to wyłóż swoje kiełbasiątka na nią równo.

Teraz jest najlepszy czas, żeby zadbać o jakieś dodatki. Proponuję się nie oszczędzać i pojechać czym lodówka bogata. Co prawda ketchup to żarcie dla małolatów, ale może się przydać.

Moim zdaniem taki zestaw wyczerpuje znamiona "sałatki" (wszystko to jest zrobione w głównej mierze z roślin). A jak do tego jeszcze dodasz pieczywo (np. wczorajszą bułkę - co z tego że czerstwa, takie pieczywo jest zdrowsze), to już w ogóle, wyrosną zęby jak u królika.

To powinno zamknąć ćwarz wegetarianom. Czas obrócić kiełbaski, bo chyba zaczęło już walić spalenizną w kuchni. To dobry znak, fizyka działa. Jesteśmy na dobrej drodze.

Co strachliwsi mogą teraz widelcem sobie te kiełbaski ponakłuwać, że niby jakiś tłuszcz się wytopi, ale to pic na wodę i fotomontaż. W tych kiełbaskach nie ma żadnego tłuszczu, bo inaczej by wypłynął. Nincs, keine, null. Jak się czujesz żarciowym celebrytą, to połam bułkę. Przy okazji zaliczysz wieczorny WF. Przecież to wczorajsza bułka.

I teraz również jest odpowiedni czas, żeby otworzyć piwo. Jakie lubisz lub masz pod ręką, ja miałem akurat takie. Ciemny lager, idealne na letnie upały.

Kontrolne odwrócenie kiełbasek dla sprawdzenia, czy po ciemnej stronie księżyca wszystko jest ok.

I można jeść. Jak to szkopy mówią? Mahlzeit, czyli "czas jeść". Nie żadne "bon appetit" czy inne takie wymysły, tylko normalnie. Żarcie na stole.

Patelnię umyjesz jutro.