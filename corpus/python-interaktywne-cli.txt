Jakiś czas temu zacząłem robić hobbistycznie aplikację webową, która ma pewne dość szczególne wymagania, dość powiedzieć że nie można w niej użyć zbyt nowoczesnych rzeczy, takich jak np zbyt nowy Javascript. Dlatego większą jej część postanowiłem zrobić jako CLI.


Nie ma co prawda wymagań co do szczegółowych wersji obsługiwanych przeglądarek, natomiast nie może się opierać na Javascripcie, tylko działać w tradycyjnej technologii żądanie/odpowiedź i wyświetlać wyrenderowany HTML.
Jednym z elementów aplikacji jest oczywiście panel/sekcja zarządzania treścią, a to celem utrudnienia sobie i ewentualnym użytkownikom postanowiłem zaimplementować jako CLI z interaktywnym interpreterem.
Aplikacja jest we Flasku (a to ci niespodzianka!), więc początek CLI był oczywisty &mdash; Flask korzysta z Click, a przy jego pomocy można zbudować nawet bardzo skomplikowane struktury wierszy poleceń. Aż w końcu doszedłem do momentu, kiedy Click przestał mi wystarczać, bo potrzebowałem dać możliwość interaktywnej pracy z danymi. Coś jak REPL, czyli Cmd lub Cmd2, a do tego pobieranie danych od użytkownika, sprawdzanie poprawności i generalnie interakcja, czyli któraś z kopii inquirer.js.
W efekcie niezły miszmasz mi się tam zrobił.