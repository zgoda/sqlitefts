10 miesięcy spędziłem nad tą aplikacją. W tym czasie jej potrzeba okazała się być znacznie mniej palącą, a wręcz przestała być potrzebna w wymiarze osobistym. A jednak doprowadziłem ją do stanu feature complete.


Zacząłem robić aplikację BIP (Biuletyn Informacji Publicznej) z potrzeby osobistej. Ktoś bliski miał potrzebę, a ja się rozejrzałem i okazało się, że takich rzeczy prawie nie ma. Zazwyczaj aplikacja BIP jest udostępniana jako SAAS, co samo w sobie nie jest oczywiście niczym złym ale come on, żadnej alternatywy?!
To pod koniec lata 2019 roku pchnęło mnie we frenetyczny proces produkowania aplikacji webowej, która:

implementowałaby minimalny biuletyn informacji publicznej
działałaby na dowolnym hostingu typu VPS
miałaby administrację zasobami zarówno z linii poleceń jak i przez interfejs administracyjny po WWW
byłaby dostępna na zasadzie wolnego oprogramowania

Kto miałby być odbiorcą takiego czegoś? Osoba która musi mieć mały BIP, a jednocześnie ma darmowego admina w postaci małżonka, zstępnego, wstępnego - kogoś, czyją pracę może mieć za darmo. Jak również osoba, która ma w dyspozycji (np przez umowę-zlecenie) obrotnego admina, który nie pęka przed robotą na Linuksie przy instalacji przez jakąś godzinę lub dwie. Ile ja takich osób znam? Co najmniej 10, ale może powinienem zmienić znajomych?
Jednym z głównych założeń było to, że obsługiwany serwis będzie mały. To znaczy, że będzie miał jednego czy dwóch edytorów, a ruch nie przekroczy 100 odwiedzających na godzinę. Realia BIP instytucji o zakresie gminnym.
Dodatkowe ekstrasy były takie:

w miarę możliwości zmieścić się w najtańszej ofercie VPS na polskim rynku
w miarę możliwości nie wymagać żadnego extra softu typu serwer bazy danych
i niech instalacja będzie jak najprostsza

Z tych dodatkowych rzeczy na razie udało mi się osiągnąć 2 pierwsze - do uruchomienia i zadowalającego działania przy zwyczajowym ruchu (dla biuletynów informacji publicznej instytucji na poziomie gminnym) wystarczy VPS z 1 core i 1 GB RAM, do tego 10 GB storage, a parametry połączenia ze SQLite zostały tak ustawione, by działała dobrze w sytuacji wielu czytających, jeden edytor.
Instalację możnaby chyba było uprościć, ale to jest sprawa do przepracowania. Mam świadomość tego, że jest trochę skomplikowana.
Gdzie jesteśmy
Zgodnie z dokumentem, który sam dla siebie wyprodukowałem, osiągnięcie fazy basic feature complete to jest wersja 0.6, i tę właśnie wersję opublikowałem dziś w PyPI. To ledwo nieco dalej niż połowa drogi, a to co zostało jest o wiele mniej przyjemne niż to, co do tej pory zostało zrobione - czyli dokumentacja, podręczniki użytkownika i administratora, poprawa łatwości instalacji i codziennej administracji serwisem.
Kiedy można się spodziewać 1.0? To w dużej mierze zależy od decyzji Ministra Zdrowia oraz rządu RP - im więcej rygorów i obostrzeń związanych z SARS-CoV2, tym więcej mam czasu na robotę, ale zważywszy że nadchodzi lato, to wersji finalnej nie należy się spodziewać wcześniej niż w listopadzie-grudniu 2020. Jakieś 15-18 miesięcy w sumie...
Nauczka
O, bardzo cenna jedna. Warto jest robić rzeczy pożyteczne i przeprowadzać je przez stany przejściowe, coraz bliżej finału. Mam ogromną satysfakcję.
Mam nadzieję że komuś ta aplikacja się przyda.
Aplikacja BIP jest udostępniana zgodnie z warunkami licencji GNU GPL, wersja 3.
This program is free software: you can redistribute it and/or modify it under the terms of the GNU General Public License as published by the Free Software Foundation, version 3 of the License.
This program is distributed in the hope that it will be useful, but WITHOUT ANY WARRANTY; without even the implied warranty of MERCHANTABILITY or FITNESS FOR A PARTICULAR PURPOSE. See the GNU General Public License for more details.